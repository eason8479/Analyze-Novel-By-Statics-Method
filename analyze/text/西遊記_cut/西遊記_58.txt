當年奮志奉欽差領牒辭王出玉階清曉登山迎霧露黃昏枕石臥雲霾挑禪遠步三千水飛錫長行萬里崖念念在心求正果今朝始得見如來四眾到大雄寶殿殿前對如來倒身下拜拜罷又向左右再拜各各三匝已遍復向佛祖長跪將通關文牒奉上如來一一看了還遞與三藏三藏頫顖作禮啟上道弟子玄奘奉東土大唐皇帝旨意遙詣寶山拜求真經以濟眾生望我佛祖垂恩早賜回國如來方開憐憫之口大發慈悲之心對三藏言曰你那東土乃南贍部洲只因天高地厚物廣人稠多貪多殺多淫多誑多欺多詐不遵佛教不向善緣不敬三光不重五穀不忠不孝不義不仁瞞心昧己大斗小秤害命殺牲造下無邊之孽罪盈惡滿致有地獄之災所以永墮幽冥受那許多碓搗磨舂之苦變化畜類有那許多披毛頂角之形將身還債將肉飼人其永墮阿鼻不得超昇者皆此之故也雖有孔氏在彼立下仁義禮智之教帝王相繼治有徒流絞斬之刑其如愚昧不明放縱無忌之輩何耶我今有經三藏可以超脫苦惱解釋災愆三藏有法一藏談天有論一藏說地有經一藏度鬼共計三十五部該一萬五千一百四十四卷真是修真之徑正善之門凡天下四大部洲之天文地理人物鳥獸花木器用人事無般不載汝等遠來待要全付與汝取去但那方之人愚蠢村強毀謗真言不識我沙門之奧旨叫阿儺伽葉你兩個引他四眾到珍樓之下先將齋食待他齋罷開了寶閣將我那三藏經中三十五部之內各檢幾卷與他教他傳流東土永注洪恩二尊者即奉佛旨將他四眾領至樓下看不盡那奇珍異寶擺列無窮只見那設供的諸神鋪排齋宴並皆是仙品仙餚仙茶仙果珍饈百味與凡世不同師徒們頂禮了佛恩隨心享用其實是寶焰金光映目明異香奇品更微精千層金閣無窮麗一派仙音入耳清素味仙花人罕見香茶異食得長生向來受盡千般苦今日榮華喜道成這番造化了八戒便宜了沙僧佛祖處正壽長生脫胎換骨之饌儘著他受用二尊者陪奉四眾餐畢卻入寶閣開門登看那廂有霞光瑞氣籠罩千重彩霧祥雲遮漫萬道經櫃上寶篋外都貼了紅簽楷書著經卷名目乃是涅槃經一部  七百四十八卷菩薩經一部  一千二十一卷虛空藏經一部  四百卷首楞嚴經一部  一百一十卷恩意經大集一部  五十卷決定經一部  一百四十卷寶藏經一部  四十五卷華嚴經一部  五百卷禮真如經一部  九十卷大般若經一部  九百一十六卷光明經一部  三百卷未曾有經一部  一千一百一十卷維摩經一部  一百七十卷三論別經一部  二百七十卷金剛經一部  一百卷正法論經一部  一百二十卷佛本行經一部  八百卷五龍經一部  三十二卷菩薩戒經一部  一百一十六卷大集經一部  一百三十卷摩竭經一部  三百五十卷法華經一部  一百卷瑜伽經一部  一百卷寶常經一部  二百二十卷西天論經一部  一百三十卷僧祇經一部  一百五十七卷佛國雜經一部  一千九百五十卷起信論經一部  一千卷大智度經一部  一千八十卷寶威經一部  一千二百八十卷本閣經一部  八百五十卷正律文經一部  二百卷大孔雀經一部  二百二十卷維識論經一部  一百卷具舍論經一部  二百卷阿儺伽葉引唐僧看遍經名對唐僧道聖僧東土到此有些甚麼人事送我們快拿出來好傳經與你去三藏聞言道弟子玄奘來路迢遙不曾備得二尊者笑道好好好白手傳經繼世後人當餓死矣行者見他講口扭捏不肯傳經他忍不住叫噪道師父我們去告如來教他自家來把經與老孫也阿儺道莫嚷此是甚麼去處你還撒野放刁到這邊來接著經八戒沙僧耐住了性子勸住了行者轉身來接一卷卷收在包裡馱在馬上又綑了兩擔八戒與沙僧挑著卻來寶座前叩頭謝了如來一直出門逢一位佛祖拜兩拜見一尊菩薩拜兩拜又到大門拜了比丘僧尼優婆夷塞一一相辭下山奔路不題卻說那寶閣上有一尊燃燈古佛他在閣上暗暗的聽著那傳經之事心中甚明原是阿儺伽葉將無字之經傳去卻自笑云東土眾僧愚迷不識無字之經卻不枉費了聖僧這場跋涉問座邊有誰在此只見白雄尊者閃出古佛分付道你可作起神威飛星趕上唐僧把那無字之經奪了教他再來求取有字真經白雄尊者即駕狂風滾離了雷音寺山門之外大作神威那陣好風真個是佛前勇士不比巽二風神仙竅怒號遠賽吹噓少女這一陣魚龍皆失穴江海逆波濤玄猿捧果難來獻黃鶴回雲找舊巢丹鳳清音鳴不美錦雞喔運叫聲嘈青松枝折優缽花飄翠竹竿竿倒金蓮朵朵搖鐘聲遠送三千里經韻輕飛萬壑高崖下奇花殘美色路傍瑤草偃鮮苗彩鸞難舞翅白鹿躲山崖蕩蕩異香漫宇宙清清風氣徹雲霄那唐長老正行間忽聞香風滾滾只道是佛祖之禎祥未曾隄防又聞得響一聲半空中伸下一隻手來將馬馱的經輕輕搶去諕得個三藏搥胸叫喚八戒滾地來追沙和尚護守著經擔孫行者急趕去如飛那白雄尊者見行者趕得將近恐他棒頭上沒眼一時間不分好歹打傷身體即將經包捽碎拋落塵埃行者見經包破落又被香風吹得飄零卻就按下雲頭顧經不去追趕那白雄尊者收風斂霧回報古佛不題八戒去追趕見經本落下遂與行者收拾背著來見唐僧唐僧滿眼垂淚道徒弟呀這個極樂世界也還有兇魔欺害沙僧接了抱著的散經打開看時原來雪白並無半點字跡慌忙遞與三藏道師父這一卷沒字行者又打開一卷看時也無字八戒打開一卷也無字三藏叫通打開來看看卷卷俱是白紙長老短嘆長吁的道我東土人果是沒福似這般無字的空本取去何用怎麼敢見唐王誑君之罪誠不容誅也行者早已知之對唐僧道師父不消說了這就是阿儺伽葉那廝問我要人事沒有故將此白紙本子與我們來了快回去告在如來之前問他掯財作弊之罪八戒嚷道正是正是告他去來四眾急急回山無好步忙忙又轉上雷音不多時到於山門之外眾皆拱手相迎笑道聖僧是換經來的三藏點頭稱謝眾金剛也不阻擋讓他進去直至大雄殿前行者嚷道如來我師徒們受了萬蜇千魔千辛萬苦自東土拜到此處蒙如來分付傳經被阿儺伽葉掯財不遂通同作弊故意將無字的白紙本兒教我們拿去我們拿他去何用望如來敕治佛祖笑道你且休嚷他兩個問你要人事之情我已知矣但只是經不可輕傳亦不可以空取向時眾比丘聖僧下山曾將此經在舍衛國趙長者家與他誦了一遍保他家生者安全亡者超脫只討得他三斗三升米粒黃金回來我還說他們忒賣賤了教後代兒孫沒錢使用你如今空手來取是以傳了白本白本者乃無字真經倒也是好的因你那東土眾生愚迷不悟只可以此傳之耳即叫阿儺伽葉快將有字的真經每部中各檢幾卷與他來此報數二尊者復領四眾到珍樓寶閣之下仍問唐僧要些人事三藏無物奉承即命沙僧取出紫金缽盂雙手奉上道弟子委是窮寒路遙不曾備得人事這缽盂乃唐王親手所賜教弟子持此沿路化齋今特奉上聊表寸心萬望尊者將此收下待回朝奏上唐王定有厚謝只是以有字真經賜下庶不孤欽差之意遠涉之勞也那阿儺接了但微微而笑被那些管珍樓的力士管香積的庖丁看閣的尊者你抹他臉我撲他背彈指的扭唇的一個個笑道不羞不羞需索取經的人事須臾把臉皮都羞皺了只是拿著缽盂不放伽葉卻才進閣檢經一一查與三藏三藏卻叫徒弟們你們都好生看看莫似前番他三人接一卷看一卷卻都是有字的傳了五千零四十八卷乃一藏之數收拾齊整馱在馬上剩下的還裝了一擔八戒挑著自己行囊沙僧挑著行者牽了馬唐僧拿了錫杖按一按毘盧帽抖一抖錦袈裟才喜喜歡歡到我佛如來之前正是那大藏真經滋味甜如來造就甚精嚴須知玄奘登山苦可笑阿儺卻愛錢先次未詳虧古佛後來真實始安然至今得意傳東土大眾均將雨露沾阿儺伽葉引唐僧來見如來如來高陞蓮座指令降龍伏虎二大羅漢敲響雲磬遍請三千諸佛三千揭諦八金剛四菩薩五百尊羅漢八百比丘僧大眾優婆塞比丘尼優婆夷各天各洞福地靈山大小尊者聖僧該坐的請登寶座該立的侍立兩傍一時間天樂遙聞仙音嘹喨滿空中祥光疊疊瑞氣重重諸佛畢集參見了如來如來問阿儺伽葉傳了多少經卷與他可一一報數二尊者即開報現付去唐朝涅槃經  四百卷菩薩經  三百六十卷虛空藏經  二十卷首楞嚴經  三十卷恩意經大集  四十卷決定經  四十卷寶藏經  二十卷華嚴經  八十一卷禮真如經  三十卷大般若經  六百卷大光明經  五十卷未曾有經  五百五十卷維摩經  三十卷三論別經  四十二卷金剛經  一卷正法論經  二十卷佛本行經  一百一十六卷五龍經  二十卷菩薩戒經  六十卷大集經  三十卷摩竭經  一百四十卷法華經  十卷瑜伽經  三十卷寶常經  一百七十卷西天論經  三十卷僧祗經  一百一十卷佛國雜經  一千六百三十八卷起信論經  五十卷大智度經  九十卷寶威經  一百四十卷本閣經  五十六卷正律文經  十卷大孔雀經  十四卷維識論經  十卷具舍論經  十卷在藏總經共三十五部各部中檢出五千零四十八卷與東土聖僧傳留在唐現俱收拾整頓於馬馱人擔之上專等謝恩三藏四眾拴了馬歇了擔一個個合掌躬身朝上禮拜如來對唐僧言曰此經功德不可稱量雖為我門之龜鑑實乃三教之源流若到你那南贍部洲示與一切眾生不可輕慢非沐浴齋戒不可開卷寶之重之蓋此內有成仙了道之奧妙有發明萬化之奇方也三藏叩頭謝恩信受奉行依然對佛祖遍禮三匝承謹歸誠領經而去去到三山門一一又謝了眾聖不題如來因打發唐僧去後才散了傳經之會傍又閃上觀世音菩薩合掌啟佛祖道弟子當年領金旨向東土尋取經之人今已成功共計得一十四年乃五千零四十日還少八日不合藏數望我世尊早賜聖僧回東轉西須在八日之內庶完藏數准弟子繳還金旨如來大喜道所言甚當准繳金旨即叫八大金剛分付道汝等快使神威駕送聖僧回東把真經傳留即引聖僧西回須在八日之內以完一藏之數勿得遲違金剛隨即趕上唐僧叫道取經的跟我來唐僧等俱身輕體健蕩蕩飄飄隨著金剛駕雲而起這才是見性明心參佛祖功完行滿即飛昇畢竟不知回東土怎生傳授且聽下回分解話表八金剛既送唐僧回國不題那三層門下有五方揭諦四值功曹六丁六甲護教伽藍走向觀音菩薩前啟道弟子等向蒙菩薩法旨暗中保護聖僧今日聖僧行滿菩薩繳了佛祖金旨我等望菩薩准繳法旨菩薩亦甚喜道准繳准繳又問道那唐僧四眾一路上心行何如諸神道委實心虔志誠料不能逃菩薩洞察但只是唐僧受過之苦真不可言他一路上歷過的災愆患難弟子已謹記在此這就是他災難的簿子菩薩從頭看了一遍上寫著蒙差揭諦皈依旨謹記唐僧難數清金蟬遭貶第一難出胎幾殺第二難滿月拋江第三難尋親報冤第四難出城逢虎第五難折從落坑第六難雙叉嶺上第七難兩界山頭第八難陡澗換馬第九難夜被火燒第十難失卻袈裟十一難收降八戒十二難黃風怪阻十三難請求靈吉十四難流沙難渡十五難收得沙僧十六難四聖顯化十七難五莊觀中十八難難活人參十九難貶退心猿二十難黑松林失散二十一難寶象國捎書二十二難金鑾殿變虎二十三難平頂山逢魔二十四難蓮花洞高懸二十五難烏雞國救主二十六難被魔化身二十七難號山逢怪二十八難風攝聖僧二十九難心猿遭害三十難請聖降妖三十一難黑河沉沒三十二難搬運車遲三十三難大賭輸贏三十四難祛道興僧三十五難路逢大水三十六難身落天河三十七難魚籃現身三十八難兜山遇怪三十九難普天神難伏四十難問佛根源四十一難吃水遭毒四十二難西梁國留婚四十三難琵琶洞受苦四十四難再貶心猿四十五難難辨獼猴四十六難路阻火焰山四十七難求取芭蕉扇四十八難收縛魔王四十九難賽城掃塔五十難取寶救僧五十一難棘林吟詠五十二難小雷音遇難五十三難諸天神遭困五十四難稀柿衕穢阻五十五難朱紫國行醫五十六難拯救疲癃五十七難降妖取后五十八難七情迷沒五十九難多目遭傷六十難路阻獅駝六十一難怪分三色六十二難城裡遇災六十三難請佛收魔六十四難比丘救子六十五難辨認真邪六十六難松林救怪六十七難僧房臥病六十八難無底洞遭困六十九難滅法國難行七十難隱霧山遇魔七十一難鳳仙郡求雨七十二難失落兵器七十三難會慶釘鈀七十四難竹節山遭難七十五難玄英洞受苦七十六難趕捉犀牛七十七難天竺招婚七十八難銅臺府監禁七十九難凌雲渡脫胎八十難路經十萬八千里聖僧歷難簿分明菩薩將難簿目過了一遍急傳聲道佛門中九九歸真聖僧受過八十難還少一難不得完成此數即命揭諦趕上金剛還生一難者這揭諦得令飛雲一駕向東來一晝夜趕上八大金剛附耳低言道如此如此謹遵菩薩法旨不得違誤八金剛聞得此言刷的把風按下將他四眾連馬與經墜落下地噫正是那九九歸真道行難堅持篤志立玄關必須苦煉邪魔退定要修持正法還莫把經章當容易聖僧難過許多般古來妙合參同契毫髮差殊不結丹三藏腳踏了凡地自覺心驚八戒呵呵大笑道好好好這正是要快得遲沙僧道好好好因是我們走快了些兒教我們在此歇歇哩大聖道俗語云十日灘頭坐一日行九灘三藏道你三個且休鬥嘴認認方向看這是甚麼地方沙僧轉頭四望道是這裡是這裡師父你聽聽水響行者道水響想是你的祖家了八戒道他祖家乃流沙河沙僧道不是不是此通天河也三藏道徒弟啊仔細看在那岸行者縱身跳起用手搭涼篷仔細看了下來道師父此是通天河西岸三藏道我記起來了東岸邊原有個陳家莊那年到此虧你救了他兒女深感我們要造船相送幸白黿伏渡我記得西岸上四無人煙這番如何是好八戒道只說凡人會作弊原來這佛面前的金剛也會作弊他奉佛旨教送我們東回怎麼到此半路上就丟下我們如今豈不進退兩難怎生過去沙僧道二哥休報怨我的師父已得了道前在凌雲渡已脫了凡胎今番斷不落水教師兄同你我都作起攝法把師父駕過去也行者頻頻的暗笑道駕不去駕不去你看他怎麼就說個駕不去若肯使出神通說破飛昇之奧妙師徒們就一千個河也過去了只因心裡明白知道唐僧九九之數未完還該有一難故羈留於此師徒們口裡紛紛的講足下徐徐的行直至水邊忽聽得有人叫道唐聖僧唐聖僧這裡來這裡來四眾皆驚舉頭觀看四無人跡又沒舟船卻是一個大白賴頭黿在岸邊探著頭叫道老師父我等了你這幾年卻才回也行者笑道老黿向年累你今歲又得相逢三藏與八戒沙僧都歡喜不盡行者道老黿你果有接待之心可上岸來那黿即縱身爬上河來行者叫把馬牽上他身八戒還蹲在馬尾之後唐僧站在馬頸左邊沙僧站在右邊行者一腳踏著老黿的項一腳踏著老黿的頭叫道老黿好生走穩著那老黿蹬開四足踏水面如行平地將他師徒四眾連馬五口馱在身上徑回東岸而來誠所謂不二門中法奧玄諸魔戰退識人天本來面目今方見一體原因始得全秉證三乘隨出入丹成九轉任周旋挑包飛杖通休講幸喜還元遇老黿老黿馱著他們屣波踏浪行經多半日將次天晚好近東岸忽然問曰老師父我向年曾央到西方見我佛如來與我問聲歸著之事還有多少年壽果曾問否原來那長老自到西天玉真觀沐浴凌雲渡脫胎步上靈山專心拜佛及參諸佛菩薩聖僧等眾意念只在取經他事一毫不理所以不曾問得老黿年壽無言可答卻又不敢欺打誑語沉吟半晌不曾答應老黿即知不曾替他問了就將身一幌唿喇的淬下水去把他四眾連馬并經通皆落水咦還喜得唐僧脫了胎成了道若似前番已經沉底又幸白馬是龍八戒沙僧會水行者笑微微顯大神通把唐僧扶駕出水登彼東岸只是經包衣服鞍轡俱濕了師徒方登岸整理忽又一陣狂風天色昏暗雷閃並作走石飛沙但見那一陣風乾坤播蕩一聲雷振動山川一個熌鑽雲飛火一天霧大地遮漫風氣呼號雷聲激烈熌掣紅銷霧迷星月風鼓的沙塵撲面雷驚的虎豹藏形熌晃的飛禽叫噪霧漫的樹木無蹤那風攪得個通天河波浪翻騰那雷振得個通天河魚龍喪膽那熌照得個通天河徹底光明那霧蓋得個通天河岸崖昏慘好風頹山烈石松篁倒好雷驚蟄傷人威勢豪好熌流天照野金蛇走好霧混混漫空蔽九霄諕得那三藏按住了經包沙僧壓住了經擔八戒牽住了白馬行者卻雙手輪起鐵棒左右護持原來那風霧雷熌乃是些陰魔作號欲奪所取之經勞攘了一夜直到天明卻才止息長老一身水衣戰兢兢的道悟空這是怎的起行者氣呼呼的道師父你不知就裡我等保護你取獲此經乃是奪天地造化之功可以與乾坤並久日月同明壽享長春法身不朽此所以為天地不容鬼神所忌欲來暗奪之耳一則這經是水濕透了二則是你的正法身壓住雷不能轟電不能照霧不能迷又是老孫輪著鐵棒使純陽之性護持住了及至天明陽氣又盛所以不能奪去三藏八戒沙僧方才省悟各謝不盡少頃太陽高照卻移經於高崖上開包曬晾至今彼處曬經之石尚存他們又將衣鞋都曬在崖傍立的立坐的坐跳的跳真個是一體純陽喜向陽陰魔不敢逞強梁須知水勝真經伏不怕風雷熌霧光自此清平歸正覺從今安泰到仙鄉曬經石上留蹤跡千古無魔到此方他四眾檢看經本一一曬晾早見幾個打魚人來到河邊擡頭看見內有認得的道老師父可是前年過此河往西天取經的八戒道正是正是你是那裡人怎麼認得我們漁人道我們是陳家莊上人八戒道陳家莊離此有多遠漁人道過此衝南有二十里就是也八戒道師父我們把經搬到陳家莊上曬去他那裡有住有坐又有得吃就教他家與我們漿漿衣服卻不是好三藏道不去罷在此曬乾了就收拾找路回也那幾個漁人行過南衝恰遇著陳澄叫道二老官前年在你家替祭兒子的師父回來了陳澄道你在那裡看見漁人回指道都在那石上曬經哩陳澄隨帶了幾個佃戶走過衝來望見跑近前跪下道老爺取經回來功成行滿怎麼不到舍下卻在這裡盤弄快請快請到舍行者道等曬乾了經和你去陳澄又問道老爺的經典衣物如何濕了三藏道昔年虧白黿馱渡河西今年又蒙他馱渡河東已將近岸被他問昔年託問佛祖壽年之事我本未曾問得他遂淬在水內故此濕了又將前後事細說了一遍那陳澄拜請甚懇三藏無已遂收拾經卷不期石上把佛本行經沾住了幾卷遂將經尾沾破了所以至今佛本行經不全曬經石上猶有字跡三藏懊悔道是我們怠慢了不曾看顧得行者笑道不在此不在此蓋天地不全這經原是全全的今沾破了乃是應不全之奧妙也豈人力所能與耶師徒們果收拾畢同陳澄赴莊那莊上人家一個傳十十個傳百百個傳千若老若幼都來接看陳清聞說就擺香案在門前迎迓又命鼓樂吹打少頃到了迎入陳清領合家人眷俱出來拜見拜謝昔日救兒女之恩隨命看茶擺齋三藏自受了佛祖的仙品仙餚又脫了凡胎成佛全不思凡間之食二老苦勸沒奈何略見他意孫大聖自來不吃煙火食也道夠了沙僧也不甚吃八戒也不似前番就放下碗行者道獃子也不吃了八戒道不知怎麼脾胃一時就弱了遂此收了齋筵卻又問取經之事三藏又將先至玉真觀沐浴凌雲渡身輕及至雷音寺參如來蒙珍樓賜宴寶閣傳經始被二尊者討人事未遂故傳無字之經後復拜告如來始得授一藏之數并白黿淬水陰魔暗奪之事細細陳了一遍就欲拜別那二老舉家如何肯放且道向蒙救拔兒女深恩莫報已創建一座院宇名之曰救生寺專侍奉香火不絕又喚出原替祭之兒女陳關保一秤金叩謝復請至寺觀看三藏卻又將經包兒收在他家堂前與他念了一卷寶常經後至寺中只見陳家又設饌在此還不曾坐下又一起來請還不曾舉箸又一起來請絡繹不絕爭不上手三藏俱不敢辭略略見意只見那座寺果蓋得齊整山門紅粉膩多賴施主功一座樓臺從此立兩廊房宇自今興朱紅隔扇七寶玲瓏香氣飄雲漢清光滿太空幾株嫩柏還澆水數榦喬松未結叢活水迎前通天疊疊翻波浪高崖倚後山脈重重接地龍三藏看畢才上高樓樓上果裝塑著他四眾之像八戒看見扯著行者道兄長的相兒甚像沙僧道二哥你的又像得緊只是師父的又忒俊了些兒三藏道卻好卻好遂下樓來下面前殿後廊還有擺齋的候請行者卻問向日大王廟兒如何了眾老道那廟當年拆了老爺這寺自建立之後年年成熟歲歲豐登卻是老爺之福庇行者笑道此天賜耳與我們何與但只我們自今去後保你這一莊上人家子孫繁衍六畜安生年年風調雨順歲歲雨順風調眾等卻叩頭拜謝只見那前前後後更有獻果獻齋的無限人家八戒笑道我的蹭蹬那時節吃得卻沒人家連請十請今日吃不得卻一家不了又是一家饒他氣滿略動手又吃夠八九盤素食縱然胃傷又吃了二三十個饅頭已皆盡飽又有人家相邀三藏道弟子何能感蒙至愛望今夕暫停明早再領時已深夜三藏守定真經不敢暫離就於樓下打坐看守將及三更三藏悄悄的叫道悟空這裡人家識得我們道成事完了自古道真人不露相露相不真人恐為久淹失了大事行者道師父說得有理我們趁此深夜人家熟睡寂寂的去了罷八戒卻也知覺沙僧盡自分明白馬也能會意遂此起了身輕輕的擡上馱垛挑著擔從廡廊馱出到於山門只見門上有鎖行者又使個解鎖法開了二門大門找路望東而去只聽得半空中有八大金剛叫道逃走的跟我來那長老聞得香風蕩蕩起在空中這正是丹成識得本來面體健如如拜主人畢竟不知怎生見那唐王且聽下回分解且不言他四眾脫身隨金剛駕風而起卻說陳家莊救生寺內多人天曉起來仍治果餚來獻至樓下不見了唐僧這個也來問那個也來尋俱慌慌張張莫知所措叫苦連天的道清清把個活佛放去了一會家無計將辦來的品物俱擡在樓上祭祀燒紙以後每年四大祭二十四小祭還有那告病的保安的求親許願求財求子的無時無日不來燒香祭賽真個是金爐不斷千年火玉盞常明萬載燈不題卻說八大金剛使第二陣香風把他四眾不一日送至東土漸漸望見長安原來那太宗自貞觀十三年九月望前三日送唐僧出城至十六年即差工部官在西安關外起建了望經樓接經太宗年年親至其地恰好那一日出駕復到樓上忽見正西方滿天瑞靄陣陣香風金剛停在空中叫道聖僧此間乃長安城了我們不好下去這裡人伶俐恐泄漏吾像孫大聖三位也不消去汝自去傳了經與汝主即便回來我在霄漢中等你與你一同繳旨大聖道尊者之言雖當但吾師如何挑得經擔如何牽得這馬須得我等同去一送煩你在空少等諒不敢誤金剛道前日觀音菩薩啟過如來往來只在八日方完藏數今已經四日有餘只怕八戒貪圖富貴誤了期限八戒笑道師父成佛我也望成佛豈有貪圖之理潑大粗人都在此等我待交了經就來與你回向也獃子挑著擔沙僧牽著馬行者領著聖僧都按下雲頭落於望經樓邊太宗同多官一齊見了即下樓相迎道御弟來也唐僧即倒身下拜太宗攙起又問此三者何人唐僧道是途中收的徒弟太宗大喜即命侍官將朕御車馬扣背請御弟上馬同朕回朝唐僧謝了恩騎上馬大聖輪金箍棒緊隨八戒沙僧俱扶馬挑擔隨駕後共入長安真個是當年清宴樂昇平文武安然顯俊英水陸場中僧演法金鑾殿上主差卿關文敕賜唐三藏經卷原因配五行苦煉兇魔種種滅功成今喜上朝京唐僧四眾隨駕入朝滿城中無一不知是取經人來了卻說那長安唐僧舊住的洪福寺大小僧人看見幾株松樹一顆顆頭俱向東驚訝道怪哉怪哉今夜未曾刮風如何這樹頭都扭過來了內有三藏的舊徒道快拿衣服來取經的老師父來了眾僧問道你何以知之舊徒曰當年師父去時曾有言道我去之後或三五年或六七年但看松樹枝頭若是東向我即回矣我師父佛口聖言故此知之急披衣而出至西街時早已有人傳播說取經的人適才方到萬歲爺爺接入城來了眾僧聽說又急急跑來卻就遇著一見大駕不敢近前隨後跟至朝門之外唐僧下馬同眾進朝唐僧將龍馬與經擔同行者八戒沙僧站在玉階之下太宗傳宣御弟上殿賜坐唐僧又謝恩坐了教把經卷擡來行者等取出近侍官傳上太宗又問多少經數怎生取來三藏道臣僧到了靈山參見佛祖蒙差阿儺伽葉二尊者先引至珍樓內賜齋次到寶閣內傳經那尊者需索人事因未曾備得不曾送他他遂以經與了當謝佛祖之恩東行忽被妖風搶了經去幸小徒有些神通趕奪卻俱拋擲散漫因展看皆是無字空本臣等著驚復去拜告懇求佛祖道此經成就之時有比丘聖僧將下山與舍衛國趙長者家看誦了一遍保祐他家生者安全亡者超脫止討了他三斗三升米粒黃金意思還嫌賣賤了後來子孫沒錢使用我等知二尊者需索人事佛祖明知只得將欽賜紫金缽盂送他方傳了有字真經此經有三十五部各部中檢了幾卷傳來共計五千零四十八卷此數蓋合一藏也太宗更喜教光祿寺設宴在東閣酬謝忽見他三徒立在階下容貌異常便問高徒果外國人耶長老俯伏道大徒弟姓孫法名悟空臣又呼他為孫行者他出身原是東勝神洲傲來國花果山水簾洞人氏因五百年前大鬧天宮被佛祖困壓在西番兩界山石匣之內蒙觀音菩薩勸善情願皈依是臣到彼救出保護甚虧此徒二徒弟姓豬法名悟能臣又呼他為豬八戒他出身原是福陵山雲棧洞人氏因在烏斯藏高老莊上作怪亦蒙菩薩勸善虧行者收之一路上挑擔有力涉水有功三徒弟姓沙法名悟淨臣又呼他為沙和尚他出身原是流沙河作怪者也蒙菩薩勸善秉教沙門那匹馬不是主公所賜者太宗道毛片相同如何不是三藏道臣到蛇盤山鷹愁澗涉水原馬被此馬吞之虧行者請菩薩問此馬來歷原是西海龍王之子因有罪也蒙菩薩救解教他與臣作腳力當時變作原馬毛片相同幸虧他登山越嶺跋涉崎嶇去時騎坐來時馱經亦甚賴其力也太宗聞言稱讚不已又問遠涉西方端的路程多少三藏道總記菩薩之言有十萬八千里之遠途中未曾記數只知經過了一十四遍寒暑日日山日日嶺遇林不小遇水寬洪還經幾座國王俱有照驗的印信叫徒弟將通關文牒取上來對主公繳納當時遞上太宗看了乃貞觀一十三年九月望前三日給太宗笑道久勞遠涉今已貞觀二十七年矣牒文上有寶象國印烏雞國印車遲國印西梁女國印祭賽國印朱紫國印比丘國印滅法國印又有鳳仙郡印玉華州印金平府印天竺國印太宗覽畢收了早有當駕官請宴即下殿攜手而行又問高徒能禮貌乎三藏道小徒俱是山村曠野之妖身未諳中華聖朝之禮數萬望主公赦罪太宗笑道不罪他不罪他都同請東閣赴宴去也三藏又謝了恩招呼他三眾都到閣內觀看果是中華大國比尋常不同你看那門懸綵繡地襯紅氈異香馥郁奇品新鮮琥珀杯玻璃盞鑲金點翠黃金盤白玉碗嵌錦花纏爛煮蔓菁糖澆香芋蘑菇甜美海菜清奇幾次添來薑辣筍數番辦上蜜調葵麵觔椿樹葉木耳豆腐皮石花仙菜蕨粉乾薇花椒煮萊菔芥末拌瓜絲幾盤素品還猶可數種奇稀果奪魁核桃柿餅龍眼荔枝宣州繭栗山東棗江南銀杏兔頭梨榛松蓮肉葡萄大榧子瓜仁菱米齊橄欖林檎蘋婆沙果慈菰嫩藕脆李楊梅無般不備無件不齊還有些蒸酥蜜食兼嘉饌更有那美酒香茶與異奇說不盡百味珍饈真上品果然是中華大國異西夷師徒四眾與文武多官俱侍列左右太宗皇帝仍正坐當中歌舞吹彈整齊嚴肅遂盡樂一日正是君王嘉會賽唐虞取得真經福有餘千古流傳千古盛佛光普照帝王居當日天晚謝恩宴散太宗回宮多官回宅唐僧等歸於洪福寺只見寺僧磕頭迎接方進山門眾僧報道師父這樹頭兒今早俱忽然向東我們記得師父之言遂出城來接果然到了長老喜之不勝遂入方丈此時八戒也不嚷茶飯也不弄喧頭行者沙僧個個穩重只因道果完成自然安靜當晚睡了次早太宗升朝對群臣言曰朕思御弟之功至深至大無以為酬一夜無寐口占幾句俚談權表謝意但未曾寫出叫中書官來朕念與你你一一寫之其文蓋云嘗聞二儀有象顯覆載以含生四序無形潛寒暑以化物是以窺天鑑地庸愚皆識其端明陰洞陽賢哲罕窮其數然天地包乎陰陽而易識者以其有象也陰陽處乎天地而難窮者以其無形也故知象顯可證雖愚不惑形潛莫睹在智猶迷況乎佛道沖虛乘幽空寂宏濟萬品典御十方舉威靈而無上抑神力而無下大之則彌於宇宙細之則攝於毫釐無滅無生歷千仞而亙古若潛若顯運百福而長今妙道凝玄遵導莫知其際法流湛寂挹挹莫測其源故知蠢蠢凡愚區區庸鄙投其旨趣能無疑惑者哉然大教之興基乎西土騰漢庭而皎夢照東域而流慈古者卜形卜跡之時言未馳而成化當常見常隱之世民仰德而知遵及乎晦影歸真遷移越世金容掩色不鏡三千之光麗像開圖空端四八之相於是微言廣被拯禽類於三途遺訓遐宣導群生於十地佛有經能分大小之乘更有法傳訛邪正之術我僧玄奘法師者法門之領袖也幼懷真敏早悟三空之功長契神清先包四忍之行松風水月未足比其清華仙露明珠詎能方其朗潤故以智通無累神測未形超六塵而迥出使千古而傳芳凝心內境悲正潛靈栖慮玄門多門訛謬思欲分條是以翹心淨土策杖孤征積雪晨飛途間失地驚沙夕起空外迷天萬里山川撥煙霞而進步百重寒暑歷霜雨而前蹤誠重勞輕求深欲達周遊西宇十有四年窮歷異邦詢求正教雙林八水味道餐風鹿苑鷲峰瞻奇仰異承至言於先聖受真教於上賢探賾妙門精窮奧業三乘六律之道馳驟於心田一藏百篋之文波濤於海口爰自所歷之國無涯求取之經有數總得大乘要文凡三十五部計五千四十八卷譯布中華宣揚勝業引慈雲於西極注法雨於東陲聖教缺而復全蒼生罪而還福溫火宅之乾焰共拔幽途朗金水之混波同臻彼岸是知惡因業墜善以緣昇昇墜之端惟人自作譬之桂生高嶺凌雲方得泫其華蓮出綠波飛塵不能染其葉非蓮性自潔而桂質本貞由所負者高則微物不能累所憑者淨則濁類不能沾夫以卉木無知猶資善而成善矧以人倫有識寧不緣慶而成慶哉方冀茲經傳佈並日月而無窮景福遐敷與乾坤而永大也歟